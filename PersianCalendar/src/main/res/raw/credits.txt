* مناسبت‌های این برنامه با تقویم ایران تنظیم شده‌است. ممکن است در کشورهای دیگر از جمله افغانستان این مناسبت‌ها کاربرد نداشته باشد ولی در امکانات مختلف برنامه سعی شده جامعیت برنامه حفظ شود.
* دسترسی مکان به منظور امکان تنظیم اوقات شرعی در تنظیمات گرفته شده است، اگر مکانتان مثلاً از شهری به شهری دیگر تغییر می‌کند نیاز است هر با تغییر، آن را تنظیم کنید.
* تقویم قمری ممکن است دارای اشکال باشد به همین دلیل ممکن است نیاز باشد دستی در تنظیمات آن را تنظیم کنید. راه‌حل‌های از جمله به‌روزرسانی اختلاف از طریق اینترنت مطلوب توسعهٔ این برنامه نبوده به این دلیل که نیازمند دسترسی اینترنت است و هدف توسعهٔ این برنامه نگرفتن دسترسی‌ها تاجای ممکن بوده است.
* فقط مناسبت‌های تعطیل که از تقویم قمری هستند در این برنامه وجود دارد و مناسبت‌های غیر تعطیل به دلیل دقیق نبودن تقویم قمری  و نیاز به به‌روزرسانی هر ساله با تقویم رسمی منتشر شده در این برنامه آورده نشده‌اند.
* تضمینی در صحت کارکرد برنامه وجود ندارد، فقط سعی شده برنامه‌ای مفید ارائه شود. مشهور است که هیچ برنامه، نرم‌افزار و الگوریتمی بی‌نقص نیست و ممکن است نیاز باشد خروجی برنامه را با منابع دیگر بررسی کنید. ممکن است به دلیل حجم کم حافظه دستگاه، برنامه قادر به‌روزرسانی شماره روز ماه در نوار اعلان نباشد و روز عقب‌تری را نشان دهند. پیشنهاد می‌شود برنامه‌های اضافی دستگاه که حافظه‌ای اضافی گرفته‌اند را حذف کنید یا گزینهٔ نوار اعلان برنامه را غیر فعال کنید یا از برنامهٔ دیگری را بیازمایید.
* انتخاب طراحی این برنامه بوده که اذان فقط شامل چهار الله اکبر اول باشد، اذان‌های متنوع باعث افزایش حجم می‌شود و امکان انتخاب اذان از گوشی باعث پیچیدگی برنامه و نیازمند دسترسی‌های بیشتر برنامه می‌شود که به همین دلیل حداقل تا این نسخهٔ برنامه ممکن نیست.
* این تقویم به صورت شخصی، بدون هیچ منفعت مالی و با کمک افراد و کتابخانه‌های نرم‌افزاری که زیر ذکر شده است به امید اینکه مفید باشد طراحی شده‌است و با مجوز جی‌پی‌ال نسخهٔ ۳ تولید شده‌است.
* مجوز جی‌پی‌ال به معنی آن است که استفاده از کدهای این برنامه فقط در صورتی امکان‌پذیر است که کدهایی که تغییر داده شده و به پروژه اضافه شده (به اصطلاح لینک شده) تحت همین مجوز به صورت آزاد منتشر شوند، انتخاب این مجوز به دلیل استفاده از کدهایی با همین مجوز بوده است و استفاده از کدهای این برنامه در برنامه‌هایی غیر متن‌باز از نظر مجوز استفاده شده در این پروژه و خصوصاً کتابخانه‌های جی‌پی‌ال استفاده شده نادرست است و در صورت استفاده از کدها و کتابخانه‌های جی‌پی‌ال نیاز است منبع و مجوز آن را به دقت در چنین صفحه‌ای در برنامه بیاورید.
* مانند قسمت‌های دیگر این برنامه، تضمینی در درستی علمکرد قطب‌نما نیست خصوصاً اینکه این قابلیت به وجود و درست تنظیم بودن سنسور قطب‌نمای دستگاه وابسته است. پیشنهاد می‌شود شمال را همیشه از طریق دیگر بدست آورید تا بتوانید از سایر اطلاعاتی که آن قسمت در اختیار قرار می‌دهد استفاده کنید ولی معمولاً این قسمت در صورتی که دستگاه را قبل از ورود به این بخش تخت و صاف قرار داده باشید درست عمل می‌کند.


*با تشکر از اینکه برنامه ما را انتخاب کردید.



